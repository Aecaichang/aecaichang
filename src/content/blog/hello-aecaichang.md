---
title: 'จาก "คนทำงาน" สู่ "ครู" (ชั่วคราว): บทเรียน 1 ปีที่ไม่ได้มีแค่ในตำรา'
pubDate: 2021-08-07
description: 'จาก "คนทำงาน" สู่ "ครู" (ชั่วคราว): บทเรียน 1 ปีที่ไม่ได้มีแค่ในตำรา'
author: Ae CaiChang
heroImage: ../../assets/blog/1_fxy43ttd9bgliv3qzn50xq.jpg
heroImageAlt: รูปภาพ ถ่ายรูปหมู่กับเพื่อนๆพี่ๆใน Nextzy
gallery:
  - image: ../../assets/blog-placeholder-2.jpg
    alt: คีย์บอร์ดบนโต๊ะไม้
    caption: ช่วงเวลาที่เริ่มเขียนและทบทวนประสบการณ์
  - image: ../../assets/blog-placeholder-3.jpg
    alt: หน้าจอทำงานพร้อมโน้ต
    caption: บันทึกสิ่งที่อยากส่งต่อให้คนอ่าน
tags:
  - teacher
  - tester
  - career
  - personal
---
## จาก "คนทำงาน" สู่ "ครู" (ชั่วคราว): บทเรียน 1 ปีที่ไม่ได้มีแค่ในตำรา

สวัสดีผู้อ่านทุกท่านครับ ผมขอออกตัวก่อนว่าผมไม่ได้เรียนจบสายครูมาโดยตรง และไม่เคยคิดว่าวันหนึ่งจะมาทำอาชีพนี้เลย เพราะลึกๆ ผมเคยกลัวการพูดคุยกับเด็กๆ ด้วยซ้ำ 555

ผมจบจากมหาวิทยลัยแห่งหนึ่งของภาคเหนือ ในสาขาสารสนเทศคอมพิวเตอร์ เริ่มต้นชีวิตการทำงานในสาย Software Tester ที่กรุงเทพ โดยผมทำงานที่กรุงเทพอยู่ประมาณ 3 ปี แล้วช่วงหลังๆ จากการเครียดจากงานและคิดถึงบ้าน ก็เลยกลับมายังจังหวัดลำพูน

แรกๆ ผมไม่รู้ว่าทำอะไรเลยหลังจากกลับบ้าน ช่วงนั้นงาน WFH ยังไม่มีเยอะเท่าปัจจุบันเลยด้วย การจะหางานในสายของ Software Tester หรือ QA ในต่างจังหวัดดูเป็นเรื่องที่ยากมากๆ ซึ่งช่วงนั้นมีอนิเมะเรื่องหนึ่งเข้า Netfilx พอดี ชื่อเรื่องว่า ***Assassination Classroom*** หลังจากดูตอนแต่ตอนแรกจนตอนสุดท้าย มันเปิดโลกบางอย่างในใจของผมมมาก ผมรู้สึกซาบซึ้งจนน้ำตาไหล และเกิดแรงบันดาลใจว่า ***"อยากทำให้ชีวิตมีคุณค่า ด้วยการส่งต่อความรู้และประสบการณ์ที่มีให้ผู้อื่น"** เหมือนอย่างตัวเอกในเรื่อง*

![รูปภาพจากอนเมะเรื่อง Assassination Classroom](@assets/blog/1_2ojnwaspuuwj5z9oqag_lq.jpg "รูปภาพจากอนเมะเรื่อง Assassination Classroom")

นั่นคือจุดเริ่มต้นที่ทำให้ผมตัดสินใจยื่นใบสมัคร และได้เริ่มต้นชีวิตการสอนในระดับ ปวช./ปวส. เมื่อวันที่ 11 พฤษภาคม 2563



### เมื่อประสบการณ์จริงมาเจอกับห้องเรียน

ด้วยความที่ผมเคยเป็นคนทำงานมาก่อน ผมจึงตั้งปณิธานว่าสิ่งที่เราจะเอามาถ่ายทอดให้นักเรียนของเราต้อง "ไม่เก่า" และ "ใช้ได้จริง" ซึ่งผมก็จับตัวหลักการทำงานที่เราเคยได้ใช้ในการทำงาน รวมถึง Tools ต่างๆมาสอนนักเรียนของเราเลย เช่น การใช้ Version Control (Git), การส่งงานผ่าน Cloud , วงจร SDCL

ซึ่งสิ่งพวกนี้มันน่าตกใจมาก ในโลกของผมมันเป็นเรื่องปกติที่เราต้องรู้ แต่ในโลกของนักเรียนมันเป็นอะไรแปลกใหม และยากมาก (ถ้าตามที่นักเรียนบอกผมมานะครับ ฮ่าๆ)

สิ่งต่อมาที่นอกจากสกิลและทักษะด้านไอทีแล้ว หน้าที่ของการเป็นครูที่สนใจอีกอย่างหนึ่งก็คือ การเป็นที่ปรึกษาให้นักเรียนทั้งวิธีคิด และปัญหาที่นักเรียนแต่ละคนต้องเจอ ซึ่งในหน้าที่ของเรา เป็นสิ่งที่เราจะไปตัดสินไม่ได้เลย



### บทเรียนที่ยิ่งใหญ่ที่สุด: "การดูแลใจคน"

สิ่งที่ยากที่สุดในการเป็นครูไม่ใช่การถ่ายทอดเนื้อหา แต่คือการบริหารความรู้สึก ผมพยายามเป็น "พื้นที่ปลอดภัย" ให้เด็กๆ คุยได้ทุกเรื่อง เพราะเชื่อว่าทุกพฤติกรรมที่เด็กแสดงออกมาล้วนมีที่มาที่ไป

อย่างไรก็ตาม ความตั้งใจที่มากเกินไปก็เป็นดาบสองคม ผมยอมรับว่าในตอนนั้นผม "วางตัว" ไม่เก่งนัก ผมตามใจและใจอ่อนจนแบกปัญหาของเด็กมาเป็นปัญหาของตัวเอง จนกลายเป็นความเครียดสะสม สุดท้ายผมจึงตัดสินใจลาออกเพื่อกลับมาดูแลตัวเองและค้นหาพื้นที่ที่เหมาะสมกับตัวเองมากกว่าในขณะนี้

![](@assets/blog/1_naxwuvq7k1tszyfgyhxs6g.jpg)

### บทส่งท้าย: ครูครั้งหนึ่ง... ครูตลอดไป

อาชีพครูเป็นงานที่ยาก กดดัน และเหนื่อยมาก แต่ในขณะเดียวกันก็น่าภาคภูมิใจอย่างที่สุด แม้วันนี้ผมจะไม่ได้ยืนหน้าชั้นเรียนแล้ว แต่สำหรับผม เด็กๆ ทุกคนยังเป็นลูกศิษย์เสมอ

รางวัลของผมไม่ใช่เกียรติยศ แต่คือการที่เห็นเด็กๆ นำสิ่งที่ผมสอนไปปรับใช้ได้จริง ทั้งในการทำงานและในชีวิต

**"การได้พบกันไม่ใช่เรื่องบังเอิญ แต่มันคือโชคชะตา... ขอบคุณช่วงเวลา 1 ปีที่ทำให้ผมได้เรียนรู้ความหมายของการเป็นผู้ให้ครับ"**
